Alcuni esempi:

- i dati che identificano gli **autoveicoli di una flotta non sono dati personali**;
- i dati che individuano la **posizione di un individuo al momento di un pagamento in un centro commerciale _costituiscono_ dati personali**;
- i dati che localizzano un **individuo all'interno di un ospedale, o le frequenti visite in un luogo di culto o ad un sindacato** non solo sono **dati personali ma potrebbero rientrare anche nella categoria dei dati sensibili in quanto identificherebbero dati relativi allo stato di salute, orientamento religioso e/o politico di un individuo**.

Famoso è il caso avvenuto agli inizi del 2018 quando una **famosa App (Strava)** che opera come sorta di social network dei ciclisti e degli sportivi, attraverso la propria heatmap aveva rivelato la **localizzazione di basi militari situate in regioni piuttosto remote**. L'App, che mostra sentieri, piste di allenamento di atleti in tutto il mondo (inclusi i soldati) aveva finito per **rendere le basi militari americane chiaramente identificabili da chiunque**. L'impostazione privacy nell'app si è resa fondamentale.