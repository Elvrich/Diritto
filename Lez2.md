# Data Protection
**Soggetti**: Informativa - liceità Trattamento, Data Breach
## Soggetti che effettuano il Trattamento
![[titolare del trattamento]]
![[responsabile del trattamento]]
![[incaricato]]
![[interessato]]
## Diritti dell'[[Interessato]]
1. **Conoscitivi**:
	- diritto a ricevere l'informativa
	- diritto di richiedere ed ottenere informazioni (accesso)
	- diritto a ricevere informazioni in caso di violazioni (comunicazione data breach)
2. di **controllo sul trattamento**:
	- diritto al consenso e autorizzazione del trattamento ([art. 6] e [9]) di revoca del consenso ([art. 7]) e opposizione ([art. 21])
	- diritto alla limitazione del trattamento ([art. 18])
3. di **intervento** sui dati:
	- portabilità ([art 20]) rettifica ed integrazione (modifica) ([art 16])
	- cancellazione ed oblio (eliminazione) ([art 17])
4. di non essere **sottoposto a decisione basata unicamente sul trattamento automatizzato, compresa la profilazione** che produca effetti giuridici che lo riguardano o incida in modo analogo significativamente sulla sua persona ([art 22])

## Responsabile per la protezione dei dati (RPD) o Data Processor Officer (DPO)
Obbligatorio in 3 casi:
1. autorità pubblica o organismo pubblico
2. controllo regolare e sistematico degli interessati su larga scala
3. trattamento, su larga scala, di categorie particolare di dati
![[responsabile della protezione dei dati]]
## Autorità di controllo in ambito GDPR Privacy
**Ogni stato membro** dispone di un'autorità per la protezione dei dati. Le Autorità sono riunite nel **Comitato Europeo (CEPD o EDPB)**
In Italia: Autorià Garante Protezione dei Dati Personali (o autorità Garante Privacy). Una delle **Autorità Amministrative indipendenti (Authority)**.

_L'Autorità Garante ha funzioni di **controllo normativo** sulle materie di **competenza nazionale**_.

Organo Collegiale (tra cui Presidente e Vicepresidente) composto di **quattro membri eletti dal Parlamento** della **durata di 7 anni**.
L'attuale Collegio è stato eletto dal Parlamento (ai sensi dell'[articolo 153, comma 1, D.Lgs 196.2003]) il 14 luglio 2020, si è insediato il 29 luglio 2020 ed è così composto:
- **Presidente**: Pasquale Stanzione
- **Vice Presidente**: Ginevra Cerrina Feroni
- **componenti**: Agostino Ghiglia, Guido Scorza

### L'ufficio garante si articola in:
- **Segreteria generale**
- **Dipartimenti** (Attività Ispettive; Reti telematiche e Marketing; Libertà Manifestazione Pensiero e Cyberbullismo, Sanità e Ricerca, Realtà pubbliche, ecc.)
- **Servizi** (affari legislativi e istituzionali, relazioni internazionali e con l'Unione Europea, relazioni con il pubblico, relazioni esterne e media, ecc.)
**L'attività ispettiva** del garante è svolta, oltre che dai **funzionari**, dalla **Guardia di Finanza Nucleo Privacy** mediante Protocollo d'Intesa

Sono presenti anche Protocolli di Intesa con Polizia di Stato e Corecom Piemonte in materia di prevenzione e contrasto del fenomeno del cyberbullismo.

# Informativa all'Interessato 
Dall'[art. 12 del Regolamento (UE) 2016.679] sulle informazioni, comunicazioni e modalità trasparenti per l'esercizio dei diritti dell'interessato
1. Il titolare del trattamento adotta misure appropriate per fornire all'interessato tutte le informazioni \[...] relative al trattamento in forma **_concisa, trasparente, intelligibile e facilmente accessibile, con un linguaggio semplice e chiaro_**, in particolare nel caso di informazioni destinate specificamente ai minori.
	Le informazioni sono fornite **_per iscritto_** o con altri mezzi, anche, se del caso, con mezzi elettronici.
	Se richiesto dall'interessato, le informazioni **_possono essere fornite oralmente, purché sia comprovata con altri mezzi_** l'identità dell'interessato.
2. in caso di raccolta **presso l'[[interessato]]** di dati che lo riguardano, il titolare del trattamento fornisce all'interessato, nel momento in cui i dati personali sono ottenuti, le seguenti informazioni:
	- L'**_identità e i dati di contatto del titolare del trattamento_** e, ove applicabile, del suo rappresentante;
	- i **_dati di contratto del responsabile_** della protezione dei dati (DPO), ove applicabile;
	- le **_finalità del trattamento_** cui sono destinati i dati personali  nonché la base **_giuridica del trattamento_**;
	- \[...]
	- gli eventuali **_destinatari o le eventuali categorie di destinatari_** dei dati personali;
	- ove applicabile, **_l'intenzione del titolare del trattamento di trasferire dati personali a un paese terzo o a una organizzazione internazionale_** e l'esistenza o l'assenza di una decisione di adeguatezza della Commissione o, nel caso dei trasferimenti di cui all'articolo 46 o 47, o all'articolo 49,  secondo comma, il riferimento alle garanzie appropriate o opportune e i mezzi per ottenere una copia di tali dati o il luogo dove sono stati resi disponibili;
	- Il **_Periodo di conservazione_** dei dati personali oppure, se non è possibile, i **_criteri utilizzati_** per determinare tale periodo;
	- L'esistenza del **_diritto [[interessato]]_** di chiedere al titolare **_l'accesso ai dati personali_** e la **_rettifica_** o la **_cancellazione degli stessi_** o la **_limitazione_** del trattamento che lo riguardano o di **_opporsi al loro trattamento_**. oltre al **_diritto alla portabilità dei dati_**;
	- qualora il trattamento sia basato sull'articolo 6, paragrafo 1, lettera a),  oppure sull'art 9, paragrafo 2, lettera a),  l'esistenza del **_diritto di revocare il consenso in qualsiasi momento_** senza pregiudicare la liceità del trattamento basata sul consenso prestato prima della revoca;
	- \[...]
	- **_l'esistenza di un processo decisionale automatizzato_** compresa la profilazione di cui all'articolo 22, paragrafi 1 e 4, e, almeno in tali casi, **_informazioni significative sulla logica utilizzata_** nonché **_l'importanza e le conseguenze_** previste di tale trattamento per l'interessato.

# Liceità del trattamento
Dall'[art 6 del Regolamento (UE) 2016.679] sulla liceità del trattamento
Il **_trattamento è lecito_**  solo se e nella misura in cui ricorre **_almeno una delle seguenti condizioni_**:
1. L'interessato ha espresso il **_consenso_** del trattamento dei propri dati personali per una o più specifiche finalità;
2. il trattamento è necessario **_all'esecuzione di un [contratto](<Art. 1321 c.c.>)_** di cui l'interessato è parte o all'esecuzione di misure precontrattuali adottate su richiesta dello stesso;
3. il trattamento è necessario per **_adempiere un obbligo legale_** al quale è  soggetto il [[titolare del trattamento]];
4. il trattamento è necessario per la **_salvaguardia degli interessi vitali_** dell'interessato o di un'altra [[persona fisica]];
5. il trattamento è necessario per **_l'esecuzione di un compito di interesse pubblico o connesso all'esercizio di pubblici poteri_** di cui è investito il [[titolare del trattamento]];
6. il trattamento è necessario per il **_perseguimento del legittimo interesse del [[titolare del trattamento]] o di terzi_**, a condizione che non prevalgano gli interessi o i diritti e le libertà fondamentali dell'[[interessato]] che richiedono la protezione dei dati personali, in particolare se l'[[interessato]] è un minore.

## Consenso dell'[[interessato]]
Considerando l'[art 32 del Regolamento (UE) 2016.679]

- Il consenso espresso mediante un **_atto positivo inequivocabile_** con il quale l'[[interessato]] manifesta l'intenzione libera, specifica, informata e inequivocabile di accettare il [[trattamento]] dei [dati personali](<dato personale>) che lo riguardano (**NO: silenzio, inattività o la preselezione di caselle**).
- Se il trattamento ha **_più finalità_**, il consenso deve essere **_prestato per ognuna di queste_**.

Dall'[art 7 del Regolamento (UE) 2016.679] sulle condizioni per il consenso

1. Qualora il trattamento sia basato sul consenso, il [[titolare del trattamento]] deve **_essere in grado di dimostrare_** che l'[[interessato]] ha prestato il proprio consenso al trattamento dei propri [dati personali](<dato personale>). (**onere della prova a carico del [titolare](<titolare del trattamento>)**)
2. Se il consenso dell'[[interessato]] è prestato nel contesto di una dichiarazione scritta che riguarda anche altre questioni, **_la richiesta  di consenso è presentata in modo chiaramente distinguibile dalle altre materie, in forma comprensibile e facilmente accessibile, utilizzando un linguaggio semplice e chiaro_**. Nessuna parte di una tale dichiarazione che costituisca una violazione del presente regolamento è vincolante.
3. L'[[interessato]] ha il **_diritto di revocare il proprio consenso in qualsiasi momento_**. La revoca del consenso non pregiudica la liceità del trattamento basata su consenso prima della revoca. Prima di esprimere il proprio consenso, l'[[interessato]] è informato di ciò. Il consenso è revocato con la stessa facilità con cui è  accordato.
4. Nel **_valutare se il consenso sia stato liberamente prestato_**, si tiene nella massima considerazione l'eventualità tra le altre, che **_l'esecuzione di un contratto_**, compresa la prestazione di un servizio, sia **_condizionata alla prestazione del consenso_** al trattamento di [dati personali](<dato personale>) **_non necessario all'esecuzione di tale [contratto](<Art. 1321 c.c.>)_**.

# Valutazione di sicurezza dei dati ([[Data Breach]])
Il WP29 ha ricordato che il _Data Breach_ consiste in una violazione di sicurezza che comporta accidentalmente o in modo illecito la distruzione, la perdita, la modifica, la divulgazione non autorizzata o l'accesso ai [dati personali](<dato personale>) trasmessi, conservati o comunque trattati.
Il gruppo di lavoro ex art.29 ("WP29") ha adottato il 6 febbraio 2018 la versione definitiva delle linee guida sulla notifica delle violazioni dei dati personali (cd. "_[[Data Breach]]_") ai sensi del Regolamento UE n. 679/2016 (cd. "GDPR").
![[Data Breach]]

## Notifica di una violazione di dati
- Il [[titolare del trattamento]] notifica la violazione **all'autorità di controllo competente** \[...] senza ingiustificato ritardo e, ove possibile, **entro 72 ore dal momento in cui ne è venuto a conoscenza,** a meno che sia **improbabile** che la violazione dei dati personali presenti un **rischio per i diritti e le libertà delle [persone fisiche](<persona fisica>).**
- Qualora la notifica all'autorità di controllo non sia effettuata entro 72 ore, è corredata dei motivi del ritardo
- Il WP29 ha illustrato, inoltre, uno scenario in cui il [[titolare del trattamento]], venendo a conoscenza di una prima violazione, si ritrovi, prima della notifica, a rilevare altre **violazioni simili, ma con cause diverse**.
- In tal caso, a seconda delle circostanze, il WP29 ha chiarito che il [titolare](<titolare del trattamento>),  invece di _notificare ogni singolo [[Data Breach]]_,  potrà provvedere **con un'unica notifica contenente le diverse violazioni**, qualora tali violazioni riguardino le **stesse categorie di dati** e si siano verificate **tramite le stesse modalità**, in un arco temporale ristretto.
- Qualora, invece, le violazioni riguardino categorie diverse di [dati personali](<dato personale>) e siano verificate **tramite differenti modalità**, il [titolare](<titolare del trattamento>) dovrà effettuare una **notifica specifica per ciascuna violazione riscontrata**, in conformità all'articolo 33 del GDPR.

## Comunicazione di una violazione di dati
Quando la violazione è suscettibile di presentare un rischio elevato per i diritti e le libertà delle [persone fisiche](<persona fisica>), il titolare del trattamento comunica la violazione all'[[interessato]] senza ingiustificato ritardo.

**La comunicazione all'[[interessato]] _non è richiesta_** se:
1. ha messo in atto misure tecniche e organizzative adeguate di protezione e tali misure erano state applicate ai [dati personali](<dato personale>) oggetto della violazione, in particolare quelle destinate a rendere i [dati personali](<dato personale>) incomprensibili a chiunque non sia autorizzato ad accedervi, quali la cifratura;
2. ha successivamente adottato misure atte a scongiurare il sopraggiungere di un rischio elevato per i diritti e le liberà degli [interessati](interessato);
3. detta comunicazione richiederebbe sforzi sproporzionati.

---
#lez 